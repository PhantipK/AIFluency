1_06_Typesofmachinelearning_en-US
Heb je je weleens afgevraagd hoe je hebtleren fietsen of een instrument te bespelen?

Het draait allemaal om leren
door ervaring, nietwaar?

Nou, machines kunnen dat ook!

Ze kunnen op drie manieren leren:
leren onder toezicht,

leren zonder toezicht,
en versterkend leren.

Laten we deze elk wat nader bekijken
met een eenvoudige analogie:

leren voetballen.

In het eerste scenario,
heb je een coach die je begeleidt

en je alle regels leert.

Hij legt je zorgvuldig uit
dat wanneer de bal in het doel gaat,

je een punt verdient,

en wanneer de bal
over de zijlijn gaat,

deze met de handen ingegooid moet worden.

Alle regels worden uitgelegd:
hoeveel spelers er zijn,

hoelang het spel duurt, enzovoort.

In dit geval,
heb je iemand die toezicht op je houdt

en je alle regels van het spel leert.

Dit is net als leren onder toezicht.

In het tweede scenario,
sta je er alleen voor.

Je begint elke donderdag en zondag
wedstrijden bij te wonen.

Aanvankelijk begrijp je er niks van.

Waarom gebruiken spelers
hun handen vanaf de zijlijn

in een spel dat voornamelijk
met de voeten wordt gespeeld?

Waarom juicht het publiek
als de bal het doel in gaat,

en waarom uiten ze hun teleurstelling
als dat niet gebeurt?

Maar naarmate je blijft kijken,
begin je patronen te herkennen

en de dynamiek van het spel
te begrijpen.

Dit is net als leren zonder toezicht.

Laten we nu een derde scenario bekijken,
dat te vergelijken is met versterkend leren.

Stel je voor dat je
strafschoppen oefent.

Elke keer als je een doelpunt maakt,
voel je dat je iets hebt bereikt,

wat een positieve beloning is.

Elke keer dat je mist,
voel je teleurstelling,

wat een negatieve beloning is.

Na verloop van tijd, door verschillende manieren
uit te proberen om tegen de bal te trappen

en te leren van de beloningen,

verbeter je je vermogen
om met strafschoppen doelpunten te scoren.

Onthoud dus:
alle machine learning is AI,

maar niet alle AI
is machine learning.

Machine learning kan worden
onderverdeeld in deze soorten:

onder toezicht, zonder toezicht,
en versterkend leren.

Maar we kunnen nog dieper gaan.

Er zijn geavanceerde vormen
van machine learning

die de eigen leermethode
van het menselijk brein nabootsen.

Ze nemen de concepten van leren
onder toezicht, zonder toezicht,

en versterkend leren

en passen ze
op een veel grotere schaal toe.

Dit wordt deep learning genoemd.

Net zoals neuronen in de hersenen met elkaar
verbonden zijn en een uitgebreid netwerk vormen,

gebruikt deep learning kunstmatige
neurale netwerken met meerdere lagen,

vandaar de term 'deep'.

Deze netwerken kunnen zelfstandig
leren en beslissingen nemen.

Is dat niet fascinerend?