1_01_Whatisartificialintelligence_en-US
Kunstmatige intelligentie, of AI,

is een modewoord geworden
waar je misschien wel van hebt gehoord,

via sociale media,
in gesprekken of zelfs op tv.

Het is echter niets nieuws.

Sterker nog,
je hebt AI al jaren gebruikt

zonder dat misschien te beseffen.

AI wordt weleens afgeschilderd als een kracht
die onze manier van leven, werken

en met elkaar omgaan kan veranderen.

Maar de hele hype daargelaten
is AI een hulpmiddel

dat al decennialang
is geëvolueerd,

gevormd door de bijdragen
van ontelbare mensen

op verschillende gebieden.

En AI is niet alleen voor
mensen die met technologie werken,

het is voor ons allemaal.

Dus wat is kunstmatige intelligentie?

AI is het vermogen van een computersysteem
om te leren van gegevens en fouten uit het verleden,

waardoor het steeds
nauwkeurigere voorspellingen kan doen

over toekomstig gedrag.

Dit omvat
een breed scala aan activiteiten,

zoals probleemoplossing,
spraakherkenning,

leren en besluitvorming.

Dus wat maakt AI 'intelligent'?

In de kern is AI de intelligentie
die wordt vertoond door software of machines

bij het uitvoeren van taken waar normaal gesproken
menselijke intelligentie voor nodig is.

Deze taken kunnen bestaan uit
patronen herkennen,

problemen oplossen of beslissingen nemen.

Als je bijvoorbeeld communiceert
met Siri op je mobiele telefoon,

vertoont het geen intelligentie
op dezelfde manier als bij een mens.

Het zijn mensen die het hebben geprogrammeerd

om te reageren op bepaalde aanwijzingen
en om functies uit te voeren,

zoals het doorgeven van het
actuele weerbericht voor je regio

of je informeren over het lokale nieuws.

Is het dus intelligent

of is het gewoon getraind
om op jouw aanwijzingen te reageren?

Stel je een robot voor
die schaak speelt met een mens.

We zien deze strategische zetten doen,

maar betekent dat dan ook dat deze
'intelligent' is in de menselijke zin?

Het antwoord is nee.

De robot volgt slechts
algoritmen en strategieën

waarmee deze is geprogrammeerd,

en leert van eerdere spellen
door middel van machine learning,

waardoor deze zijn prestaties
mettertijd kan verbeteren.

De vraag of de handelingen van een
robot tijdens een schaakspel

duiden op intelligentie,

of dat deze gewoon zijn programma
uitvoert, is geen nieuwe.

In 1950 stelde Alan Turing,

een bekende wiskundige
en computerwetenschapper,

de volgende vraag:

"Hoe kunnen we bepalen
of een machine intelligent is of niet?"

Om deze vraag te beantwoorden,
creëerde hij de beroemde Turingtest,

waarin een menselijke vraagsteller

communiceert met ofwel
een mens of een computer.

De vraagsteller zou
dan moeten evalueren

of het een computer was of een mens
die zijn vragen beantwoordde.

Het doel van de test was niet
om te zien of het antwoord juist was.

Als je bijvoorbeeld een vraag stelt
als 'wat is de som van twee plus twee',

wilde Turing daarmee niet controleren
of het antwoord vier zou moeten zijn,

maar meer specifiek,

om te beoordelen of de ondervraagde
een machine of een mens was.

In die tijd,
toen Turing deze test ontwikkelde,

probeerde hij het punt te bereiken
waarop het niet langer mogelijk zou zijn

om onderscheid te maken tussen antwoorden
van machines en mensen,

waarbij machines
zouden kunnen antwoorden

met dezelfde
mogelijkheden en nuances

waarover mensen beschikken.

En deze analyse
van intelligente systemen

kwam niet ten einde met Turing in 1950.

AI heeft in de loop der jaren
aanzienlijke vooruitgang geboekt

en is in ons dagelijks leven
steeds meer aanwezig.

Neem bijvoorbeeld je omgang
met sociale media-apps,

zoals Instagram.

De app gebruikt machine learning,
een onderdeel van AI,

om te bepalen welke inhoud wordt getoond
op basis van je recente activiteiten.

Een soortgelijk proces wordt uitgevoerd

wanneer je klaar bent met het kijken van
een tv-serie op streaming-apps.

Ook al is AI overal om ons heen te vinden,

het kan onnauwkeurig worden afgeschilderd,

iets dat veel voorkomt
in Hollywood-films.

In sommige films wordt AI weergegeven
alsof het gevoelens zou hebben

of superieur zou zijn aan de mens.

Meestal zijn deze verhalen bedoeld
om mensen aan het denken te zetten

in plaats van nauwkeurig weer te geven
hoe mensen omgaan met AI.

Deze voorstellingen
zijn artistieke interpretaties

en weerspiegelen niet echt
de mogelijkheden van AI.

Hoewel AI dus bepaalde aspecten
van menselijke intelligentie kan nabootsen,

is het belangrijk om te onthouden
dat het heel anders werkt

dan menselijke intelligentie.

AI heeft geen bewustzijn, emoties

of het vermogen om context te begrijpen
op dezelfde manier als mensen dat doen.

Het is een hulpmiddel dat is ontwikkeld
en wordt aangestuurd door mensen,

en de mogelijkheden ervan zijn beperkt
tot datgene waarvoor het geprogrammeerd is.

Daarom is het zo belangrijk
om te begrijpen wat AI is.

Het stelt je in staat om feiten
van fictie te onderscheiden.