1_03_Dataeverywhere_en-US
Heb je je ooit afgevraagd
waarom het verzamelen van data

vandaag de dag zo belangrijk is
en waarvoor het kan worden gebruikt?

Data is de grondstof

die AI-systemen gebruiken om te
analyseren en voorspellingen te doen,

en jij produceert waarschijnlijk
veel meer data dan je beseft,

zelfs gewoon via je mobiele telefoon.

In de jaren 90 betekende

de opkomst van het internet
een belangrijke sprong vooruit

in de toegang tot data en het gebruik van AI.

Deze periode zette de toon

voor de datagestuurde wereld
waarin we vandaag de dag leven.

Tegenwoordig hebben we
geen tekort aan gegevens

die worden gevoed aan analyses
en persoonlijke patroonherkenningsprocessen.

Stel je eens voor hoeveel data
er wordt gecreëerd

alleen al tijdens het kijken naar deze video.

Misschien stuur je
een sms'je naar een vriend.

Tegelijkertijd kan iemand naast je
aan het bellen zijn.

Iemand anders heeft net
een foto op sociale media gezet

terwijl een ander is begonnen
aan een nieuwe serie

op een streamingapp
die wel leuk leek.

Inderdaad ...
al deze handelingen creëren nieuwe data.

Er worden voortdurend data gegenereerd
met elke seconde die voorbijgaat.

Maar deze ruwe data
moeten zorgvuldig worden verfijnd.

Data moeten worden verbeterd

omdat de kwaliteit van de dataset
die wordt gebruikt om algoritmen te trainen

een directe invloed heeft
op de nauwkeurigheid van het AI-model.

Dit betekent dat afwisselende
en representatieve data van hoge kwaliteit

essentieel zijn voor het ontwikkelen van
geavanceerde AI-modellen.

Denk even aan een muziekstreamingdienst.

Deze gebruikt de data
van je luistergewoonten,

zoals de nummers die je overslaat,die je regelmatig afspeelt,

en de afspeellijsten die je maakt,

om nieuwe muziek aan te bevelen
die je leuk zou kunnen vinden.

Dit is een praktisch voorbeeld
van hoe data worden gebruikt

om onze dagelijkse ervaringen te verbeteren

en hoe datasets de AI-modellen trainen
om je het volgende nummer aan te raden.

En daar gebruiken we
machine learning voor:

om de data te analyseren en ervan te leren.

Maar daar blijft het niet bij.

Als we deze informatie eenmaal hebben,
kunnen we het gebruiken om AI-modellen te trainen,

producten en diensten te verbeteren,
voorspellingen te doen,

en zelfs om nieuwe inzichten op te doen
die voorheen nog niet bekend waren.

Zo zie je dus dat inzicht in data
niet alleen gaat over kwantiteit,

maar ook over kwaliteit en diversiteit.

Het gaat om het herkennen van patronen
en het leggen van verbanden

die misschien niet meteen duidelijk zijn.

Het gaat erom deze patronen te gebruiken
om toekomstige trends, gedragingen

en resultaten te voorspellen.

Dus de volgende keer dat je
je mobiele telefoon gebruikt,

onthoud dan dat alles wat je doet,
elk stukje data dat je genereert,

bijdraagt aan dit enorm grote,
onderling verbonden web van informatie.

En het is door het begrijpen
van deze data

dat we het volle potentieel
van AI kunnen ontsluiten.