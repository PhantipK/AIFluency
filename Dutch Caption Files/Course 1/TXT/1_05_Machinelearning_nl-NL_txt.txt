1_05_Machinelearning_en-US
Je hebt wellicht afwisselend

de termen 'machine learning'
en 'AI' gehoord,

en je vraagt je misschien af,
"Wat is het verschil?"

Er is inderdaad een verschil,

en het is belangrijk om te begrijpen
hoe ze van elkaar verschillen.

Kunstmatige intelligentie
verwijst naar de intelligentie

die wordt vertoond door software en machines.

Aan de andere kant maakt
machine learning deel uit van AI.

Dit betekent dat hoewel
alle machine learning AI is,

niet alle AI machine learning is.

Machine learning is een vorm van AI

waarbij een machine leert
van de data die het heeft gekregen

en patronen kan herkennen
in die data.

Het is ook het proces waardoor
machines leren van data

en hun prestaties
in de loop der tijd verbeteren.

Het maakt gebruik van
verschillende soorten technieken,

zoals leren onder toezicht,

leren zonder toezicht,
en versterkend leren.

De term 'machine learning' werd in 1959
geïntroduceerd door Arthur Samuel.

Samuel, een Amerikaanse pionier op
op het gebied van computerspellen en AI,

creëerde een programma
dat dammen tegen zichzelf speelde.

De machine analyseerde
het spel door herhaaldelijk te spelen,

en strategieën te identificeren
om te winnen en verliezen te vermijden.

Door het spel te spelen
en te leren wat er nodig is om te winnen,

begon het terugkerende patronen te ontdekken

en begon het in toenemende mate
een patroon te volgen.

Om dit te bereiken, moest Samuel
gebruikmaken van wiskunde.

Concepten zoals lineaire algebra,
meetkunde, waarschijnlijkheid en statistiek

spelen een cruciale rol in het begrijpen
hoe algoritmen voor machine learning

leren van data en voorspellingen doen.

Deze wiskundige concepten

helpen bij het optimaliseren van
de prestaties van het model,

inzicht krijgen in
de relaties binnen de data,

en nauwkeurig voorspellingen doen.

Dit damspel is een goed voorbeeld
van een machine learning-programma.

Het leerde van zijn ervaringen.

Het gebruikte succesvolle resultaten
opnieuw in andere spellen

en verbeterde mettertijd
zijn prestaties.

Meer uitleg nodig?

Laten we eens kijken naar de analogie
van het leren fietsen.

Als je voor het eerst
leert fietsen,

ben je misschien begonnen
met zijwieltjes.

Deze wieltjes zijn te vergelijken
met de initiële dataset

die we invoeren
in het model voor machine learning.

Ze vormen de fundamentele
leidraad en stabiliteit

die het model nodig heeft
om te beginnen met leren.

Naarmate je meer oefent,

begin je te begrijpen hoe je
het evenwicht bewaart,

wanneer je moet trappen
en hoe je moet sturen.

Dit is net zoals de manier waarop een model
voor machine learning tijdens de training

patronen en relaties in de data
begint te herkennen.

Na verloop van tijd
kunnen de zijwieltjes eraf.

Nu rijd je niet alleen op dezelfde fiets
op dezelfde manier.

Je past je aan
verschillende situaties aan.

Misschien rij je op een heuvelachtige weg
of navigeer je door een druk park.

Op dezelfde manier gebruikt een model
voor machine learning de patronen die het heeft geleerd

om zich aan te passen aan nieuwe data
en nauwkeurige voorspellingen te doen

of taken uit te voeren waarvoor het is ontworpen.

Net zoals jij in staat bent
op verschillende fietsen te rijden

nadat je de vaardigheid hebt geleerd,

kan een model voor machine learning
het leren toepassen

op verschillende maar verwante problemen.

De fiets waar je vandaag op rijdt,
is niet de fiets waar je het op hebt geleerd,

maar de vaardigheid die je hebt geleerd
wordt overgedragen.

Het fundamentele concept
van machine learning

is wanneer een model leert van data,
patronen identificeert

en deze patronen gebruikt om voorspellingen
te doen of beslissingen te nemen.

Net als het damprogramma van Samuel,

verbeteren modellen voor machine learning
hun prestaties mettertijd

door voortdurend te leren
en zich aan te passen.

Onthoud dus:
alle machine learning is AI,

maar niet alle AI is machine learning,

en machine learning
is onderverdeeld in verschillende soorten,

zoals leren onder toezicht, leren zonder toezicht,
en versterkend leren.